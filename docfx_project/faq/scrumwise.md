# Scrumwise

## Hoe verander ik mijn eenheid van dagen naar uren?

Als je voor taken inplant op dagen, kom je al snel terecht op halve dagen of zelfs kleinere dagdelen. Daarom kun je
Scrumwise beter zo inrichten dat je deze taken plant in uren. Dat doe je op het tabblad Project:

- Selecteer de link van je project.
- Kies voor de knop ‘Project info’.
- Behoud de waarde voor ‘Unit for rough estimates’ op
‘Points’! Voor de grove inschatting van omvang/complexiteit blijf je gebruik maken van Story Points. 
- Kies naast ‘Unit for detailed estimates’ voor ‘Change’ en kies hier voor de waarde ‘Hours’ (kies hier dus niet voor Points, want dan
blijf je in een grove inschatting hangen en verlies je de besturingsmogelijkheden die je juist wel hebt als je uren
inschat voor taken met een omvang van minimaal 1 uur en maximaal tussen de 24 en 40 uur (hou het zo klein mogelijk).

## Hoe kan ik de beschikbaarheid van het team variëren (bijv. in het weekend)?

Kies in Scrumwise voor het tabblad ‘Sprints’:

- Onder de naam van alle sprints (en boven de namen van de deelnemers in het team) staat de naam van het team (standaard
is die naam ‘Team 1’). Selecteer de link naar jullie team onder de naam van de huidige sprint. 
- Nu opent zich een scherm waarin je het aantal beschikbare dagen of uren in kunt voeren (normaal zou daar 6 * 5 = 30 dagen of 6 * 40 = 240 uur
moeten staan). 
- Je kunt er nu voor kiezen om deze beschikbaarheid te spreiden over meer dan 5 dagen door de link ‘Specify
for each day instead’ te volgen. Hier vul je de beschikbaarheid van het hele team in. Als je bijv. besluit om op maandag
t/m vrijdag 7 uur per dag beschikbaar te hebben voor het project en in het weekend aanvullend werk van 2 uur te doen,
vul je hier 6 * 7 = 42 uur voor een weekdag en 6 * 2 = 12 uur voor een dag in het weekend in
- Let wel: als je een nieuwe sprint aanmaakt is dit de eerste stap die je neemt: je vult voor elke dag van de week (of voor het totaal) het
beschikbare aantal uren in dat je voor de komende sprint beschikbaar hebt. Zo kun je er bijv. op sturen dat aanstaande
maandag gewoon een vrije dag is (en dus: dat jullie op die dag niet voor het project beschikbaar zijn). 
  
Scrumwise kiest
standaard voor een eenheid van dagen. Als je in uren wilt plannen kun je dat instellen op het tabblad ‘Projects’ (voor
instructies zie de vraag en het antwoord hierboven).